
<p align="center" class="auto-style3">
	<strong>Naktinė</strong>
	</p>
<p>	<span class="auto-style8">K.&nbsp;</span>Dieve, ateik man padėti.<br />
	<span class="auto-style8">A.&nbsp;</span>Viešpatie, skubėk manęs gelbėti.</p>
	<p>Garbė Dievui – Tėvui ir Sūnui, *<br>
	ir Šventajai Dvasiai.<br>
	Kaip buvo pradžioje, dabar ir visados, *<br>
	ir per amžius. Amen. Aleliuja.</p>

<p><span class="auto-style8"><small>Tada patartina atlikti sąžinės patikrinimą. Bendrai švenčiant jį galima baigti gailesčio aktu, kaip ir per Mišias.</small></span></p>
	<p align="left" class="auto-style13">Himnas</p>
		<p class="auto-style14">
O Jėzau, mus atpirkusis,<br />
Aukščiausio Tėvo Žodi, tu<br />
šviesos neregimos šviesa,<br />
pasaulį amžiais globianti.<br /><br />
Visų Kūrėjau amžinas,<br />
laikus suskirstai į dienas,<br />
pailso kūnai nuo vargų –<br />
raminki juos nakties miegu.<br /><br />
Tu laužai pragaro vartus,<br />
apsaugoki nuo priešo mus,<br />
pasiekti vylius negalės,<br />
nes tu ištraukei iš mirties.<br /><br />
Kol žemėj, kūno slegiami,<br />
dar pasilikti turime,<br />
lai kūnas grimzta į miegus,<br />
o protas teišliks budrus.<br /><br />
Tebūna, Jėzau, tau garbė,<br />
iš kapo prisikėlusiam,<br />
su Tėvu ir Dvasia Šventa<br />
per amžių amžius, visados. Amen.<br />		
</p>
<p style="font-variant: small-caps; color: #FF0000; text-align: left">Psalmodija</p>
  <p><span class="auto-style8">Prieg.</span> Aleliuja, aleliuja, aleliuja.</p>
  <p><span class="auto-style8">85 (86) psalmė <br>&nbsp;Vargšo malda sunkumuose</span></p>
  <p><em>Tebūna pašlovintas Dievas, kuris guodžia mus kiekviename sielvarte </em>
  (2 Kor 1, 3. 4).</p>
  <sup>1</sup> Viešpatie, atsuk savo ausį ir mane išklausyki, *<br>
  nes esu vargšas ir beturtis.
  <p class="pre"><sup>2</sup> Apsaugok mano gyvastį, tau aš atsidavęs; *<br>
  gelbėk, Dieve, savo tarną, kuris tavimi pasikliauja.</p>
  <sup>3</sup> Būk, Viešpatie, man gailestingas, *<br>
  visą dieną tavęs šaukiuosi.
  <p class="pre"><sup>4</sup> Pralinksmink savo tarną, *<br>
  Viešpatie, tau meldžiuosi.</p>
  <sup>5</sup> Juk tu, Viešpatie, atlaidus ir geras, *<br>
  pilnas ištikimos meilės visiems, kurie tavęs šaukias.
  <p class="pre"><sup>6</sup> Viešpatie, mano maldos paklausyki, *<br>
  išgirsk maldavimą pasigailėti. </p>
  <sup>7</sup> Širdgėlos dieną tavęs šaukiuosi, *<br>
  nes tu išklausai mano maldą.
  <p class="pre"><sup>8</sup> Viešpatie, nėra tarp dievų tau prilygstančio nė vieno, *<br>
  nėra taip didingų darbų, kaip tavieji.</p>
  <sup>9</sup> Visos tavo sukurtosios tautos ateis ir tau, Viešpatie, lenksis, – *<br>
  jos šlovins tavąjį vardą.
  <p class="pre"><sup>10</sup> Nes didis esi ir darai nuostabiausius darbus, – *<br>
  tu vienintelis Dievas.  </p>
  <sup>11</sup> Mokyk mane, Viešpatie, savojo kelio, †<br>
  juo ištikimai pas tave aš eisiu; *<br>
  palenk mano širdį tavo vardo pagarbiai bijoti.
  <p class="pre"><sup>12</sup> Visa širdimi tau dėkosiu, Viešpatie, mano Dieve, *<br>
  ir šlovinsiu tavo vardą per amžius.</p>
  <sup>13</sup> Juk didi man tavo ištikimoji meilė, *<br>
  iš Šeolo gelmių mano gyvastį tu ištraukei.
  <p class="pre"><sup>14</sup> Dieve, įžūlūs žmonės prieš mane sukilo, †<br>
  niekšų būrys mano gyvasties tyko – *<br>
  tai žmonės, kurie tavęs negerbia.</p>
  <sup>15</sup> Bet tu, Viešpatie, esi malonus ir gailestingas, *<br>
  visada kantrus ir ištikimas, be galo geras.
  <p class="pre"><sup>16</sup> Pažvelk į mane ir pagailėki; †<br>
  suteik stiprybės savo tarnui, *<br>
  gelbėk sūnų savo tarnaitės.</p>
  <sup>17</sup> Parodyk man savo gerumo ženklą, †<br>
  tegul mano priešai susigėsta pamatę, *<br>
  kad tu, Viešpatie, gelbsti mane ir guodi.

<p>Garbė Dievui.</p>
 
  <p><span class="auto-style8">Prieg.</span> Aleliuja, aleliuja, aleliuja.</p>

 <p><span class="auto-style13">Skaitinėlis</span>&nbsp;&nbsp;&nbsp;&nbsp;<span class="auto-style8">1 Tes 5, 9–10</span></p>
  <p>Dievas paskyrė mus ne tam, kad užsitrauktume rūstybę, 
  bet kad įgytume išganymą per mūsų Viešpatį Jėzų Kristų, kuris numirė už mus, 
  kad mes ir budėdami, ir miegodami gyventume susivieniję su juo.</p>

<p><span class="auto-style13">Trumpasis atliepas</span><br>&nbsp;
<span class="auto-style8">K./A.</span>  Į tavo rankas, Viešpatie, atiduodu savo dvasią, 
<span class="auto-style8">*</span> aleliuja, aleliuja.<br>&nbsp;
<span class="auto-style8">K.</span>  Atpirkai mus, Viešpatie, tiesos Dieve.<br>&nbsp;
<span class="auto-style8">A.</span>  Aleliuja, aleliuja.<br>&nbsp;
<span class="auto-style8">K.</span> Garbė Dievui – Tėvui ir Sūnui, ir Šventajai Dvasiai.<br>&nbsp;
<span class="auto-style8">A.</span>  Į tavo rankas, Viešpatie, atiduodu savo dvasią, aleliuja, aleliuja.
</p>

  <p><span class="auto-style8">Prieg.</span> Gelbėk mus, Viešpatie, budinčius, sergėk miegančius,
  <br>&nbsp;kad budėtume su  Kristumi ir ramiai ilsėtumės, aleliuja.</p>
<p><span class="auto-style13">Simeono giesmė</span>&nbsp;&nbsp;
  <span class="auto-style8">Lk 2, 29–32</span><br class="auto-style8">
  <span class="auto-style8">Kristus – tautų šviesa ir Izraelio garbė</span></p>
  <sup><span class="auto-style8">29</span></sup> Dabar gali, Valdove, kaip 
  buvai žadėjęs, *<br>leisti savo tarnui ramiai iškeliauti,
<p class="pre"><sup> 30</sup> nes mano akys išvydo tavo išgelbėjimą, *<br>
<sup><span class="auto-style8"> 31</span></sup> kurį tu prirengei visų tautų 
  akivaizdoje: </p>
<sup><span class="auto-style8">32</span></sup> šviesą 
  pagonims apšviesti *<br>ir tavosios Izraelio tautos garbę.

<P>Garbė Dievui.</p>
<p><span class="auto-style8">Prieg.</span> Gelbėk mus, Viešpatie, budinčius,
  sergėk miegančius,
  <br>kad budėtume su Kristumi ir ramiai ilsėtumės, aleliuja.</p>
  <p><span class="auto-style13">Malda</span></p>
  <p>Suteik mums, Viešpatie, palaimingą poilsį ir 
  padaryk, kad mūsų šiandienos darbų sėklos subrandintų amžinojo gyvenimo 
  vaisius. Prašome per Kristų, mūsų Viešpatį.<br><br></p>
  <p>Visagalis Viešpats tesuteikia mums ramią naktį ir šventą mirtį.<br>&nbsp;<span class="auto-style8">A.&nbsp;</span> Amen.<br><br></p>
<p align="center" class="auto-style3">
	<strong>Švč. Mergelės Marijos <br />
	baigiamieji priegiesmiai</strong></p>
<p align="left" class="auto-style8">Pabaigoje giedamas arba kalbamas vienas iš Švč. Mergelės Marijos priegiesmių.</p>

	<p align="left" class="auto-style8">Velykų laiku:</p>
		<p class="auto-style14">
Dangaus Karaliene, džiūgauki, aleliuja,<br />
nes tas, kurį turėjai garbės nešioti, aleliuja,<br />
prisikėlė, kaip buvo sakęs, aleliuja.<br />
Melski už mus Dievą, aleliuja!<br />
		</p>
 	

