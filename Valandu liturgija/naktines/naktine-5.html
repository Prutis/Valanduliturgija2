
<p align="center" class="auto-style3">
	<strong>Naktinė</strong></p>
<div class="KK">
<p>	<span class="auto-style8">K.&nbsp;</span>Dieve, ateik man padėti.<br />
	<span class="auto-style8">A.&nbsp;</span>Viešpatie, skubėk manęs gelbėti.</p>
	<p>Garbė Dievui – Tėvui ir Sūnui, *<br>
	ir Šventajai Dvasiai.<br>
	Kaip buvo pradžioje, dabar ir visados, *<br>
	ir per amžius. Amen. Aleliuja.</p>

</div>
<p><span class="auto-style8"><small>Tada patartina atlikti sąžinės patikrinimą. Bendrai švenčiant jį galima baigti gailesčio aktu, kaip ir per Mišias.</small></span></p>
	<p align="left" class="auto-style13">Himnas</p>
		<p class="auto-style14">
		Kartu su gęstančia diena,<br />
		Kūrėjau, prašome tavęs:<br />
		malonės savo veikimu<br />
		apsaugoki ir ginki mus.<br /><br />
		Kai po darbų ilsėsimės,<br />
		te širdys nepaliaus budėt,<br />
		kai vėlei švis dangus aušra,<br />
		tau šlovę vėl giedosime.<br /><br />
		Mums duoki deramai gyvent,<br />
		kaitra mums širdis vėl uždek,<br />
		te išsklaidys tava šviesa<br />
		tamsybių sutemas niūrias.<br /><br />
		To, Tėve Visagali, mums<br />
		suteik per Kristų Viešpatį,<br />
		kurs su tavim ir su Dvasia<br />
		Šventąja valdo amžinai. Amen.<br />
		</p>
	<p align="left" class="auto-style8">Arba:</p>
		<p class="auto-style14">
		O Kristau, spindesy dienos,<br />
		šviesa, atėjus iš šviesos, <br />
		nakties tamsybes išsklaidai,<br />
		šventuosius spinduliais gaubi.<br /><br />
		Maldaujam, šventas Viešpatie,<br />
		nakčia globoki miegančius, <br />
		apgaubk tyliuoju atilsiu, <br />
		ramybėj valandų tavų.<br /><br />
		Nors snaudulys akis užlies,<br />
		širdis lai tavyje budės,<br />
		ranka tavoji tikinčius<br />
		lai dengia, tave mylinčius.<br /><br />
		Gynėjau, mūsų nepalik <br />
		ir priešo kėslus sulaikyk <br />
		ir vesk globodamas tarnus, <br />
		krauju tavuoju atpirktus.<br /><br />
		Geriausiasis Karaliau, tau<br />
		su Tėvu tebūnie garbė<br />
		ir Dvasiai Atgaivintojai<br />
		per amžius nesibaigiančius. Amen.<br />
		</p>

<p align="left" class="auto-style13">Psalmodija</p>
  <p><span class="auto-style8">Prieg.</span> Dieną ir naktį tavęs šaukiuosi, 
  Viešpatie.</p>
  <p class="auto-style8">87 (88) psalmė <br>Sunkaus ligonio malda</p>
  <p><em>Dabar atėjo jūsų valanda, tamsybių siautėjimas</em>&nbsp;&nbsp; (Lk 22, 53).</p>

  <p class="pre"><sup>2</sup> Viešpatie Dieve, Gelbėtojau mano, *<br>
  dieną ir naktį tavęs šaukiuosi.</p>
  <sup>3</sup> Išgirsk mano maldą, *<br>
  klausykis mano pagalbos šauksmo. 
  <p class="pre"><sup>4</sup> Tiek daug nelaimių mane apniko, *<br>
  kad atsidūriau ant Šeolo slenksčio.</p>
  <sup>5</sup> Žmonės laiko mane bedaliu, kuriam lemta žengti į Duobę; *<br>
  esu lyg žmogus bejėgis,
  <p class="pre"><sup>6</sup> tarsi paliktas tarp mirusiųjų, *<br>
  kaip gulintys kape užmuštieji </p>
  ar tie, kuriuos esi visai užmiršęs, *<br>
  atskyręs nuo savo pagalbos.
  <p class="pre"><sup>7</sup> Įstūmei mane į Duobės gilybes, *<br>
  į tamsią jos gelmenų bedugnę.</p>
  <sup>8</sup> Tavo pyktis mane baisiai slegia, *<br>
  ant manęs virsta visos tavo mūšos bangos.
  <p class="pre"><sup>9</sup> Mano bičiulius nuo manęs tu atstūmei, †<br>
  privertei juos manimi bjaurėtis. *<br>
  Įkalintas esu, nebegaliu išeiti. </p> 
  <sup>10</sup> Mano akys nuo širdgėlos temsta; †<br>
  Viešpatie, kasdien tavęs šaukiuosi *<br>
  su malda į tave rankas iškėlęs.
  <p class="pre"><sup>11</sup> Ar darai tu stebuklus mirusiems? *<br>
  Nejau šešėliai kelsis tavęs pašlovint?</p>
  <sup>12</sup> Argi kas pasakos kape apie tavo gerumą, *<br>
  ar Abadone apie tavo ištikimybę?
  <p class="pre"><sup>13</sup> Nejau mirties patamsiuos apsakomi tavo stebuklai, *<br>
  o užmaršties šalyje – tavo teisumas?  </p>
  <sup>14</sup> Aš gi, Viešpatie, tavęs šaukiuosi, *<br>
  mano maldos į tave kas rytą kyla. 
  <p class="pre"><sup>15</sup> O Viešpatie, kodėl mane tu atstūmei, *<br>
  kodėl nuo manęs slepi savo veidą?</p>
  <sup>16</sup> Kenčiu nuo jaunystės, prie mirties priartėjau, – *<br>
  tavo klaiko našta mane pribloškia.
  <p class="pre"><sup>17</sup> Tavo įniršis ant manęs krenta, *<br>
  tavo baisybės mane naikina.</p>
  <sup>18</sup> Lyg potvynis skandina jie visą dieną, *<br>
  iš visų pusių apstoja. 
   <p class="pre"><sup>19</sup> Nutolinai nuo manęs bičiulius ir kaimynus, – *<br>
   kur tik esu, aplink vien tamsybės.</p>
<div class="GD"></div>
  <p><span class="auto-style8">Prieg.</span> Dieną ir naktį tavęs šaukiuosi, 
  Viešpatie.</p>
  <p><span class="auto-style13">Skaitinėlis</span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
  <span class="auto-style8">Plg. Jer 14, 9</span></p>
  <p>&nbsp;&nbsp;&nbsp; Juk tu esi tarp mūsų, Viešpatie, tavuoju vardu mes 
  vadinami: neapleisk mūsų, Viešpatie, mūsų Dieve!</p>
  <p class="auto-style13">Trumpasis atliepas</p>
  <p><span class="auto-style8">K./A.&nbsp;</span> Į tavo rankas, Viešpatie, 
  <span style="color: #FF0000">*</span> atiduodu 
  savo dvasią.<br><span class="auto-style8">K.&nbsp;</span> Atpirkai mus, Viešpatie, 
  tiesos Dieve. <br><span class="auto-style8">A.&nbsp;</span> Atiduodu savo dvasią.<br>
  <span class="auto-style8">K.&nbsp;</span> Garbė Dievui – Tėvui ir Sūnui, ir 
  Šventajai Dvasiai.<br><span class="auto-style8">A.&nbsp;</span> Į tavo rankas, 
  Viešpatie, atiduodu savo dvasią.</p>
  <p><span class="auto-style8">Prieg.</span> Gelbėk mus, Viešpatie, budinčius,
  sergėk miegančius,
  <br>kad budėtume su 
  Kristumi ir ramiai 
  ilsėtumės.</p>
<p><span class="auto-style13">Simeono giesmė</span>&nbsp;&nbsp;
  <span class="auto-style8">Lk 2, 29–32</span><br class="auto-style8">
  <span class="auto-style8">Kristus – tautų šviesa ir Izraelio garbė</span></p>
  <sup><span class="auto-style8">29</span></sup> Dabar gali, Valdove, kaip 
  buvai žadėjęs, *<br>leisti savo tarnui ramiai iškeliauti,
<p class="pre"><sup> 30</sup> nes mano akys išvydo tavo išgelbėjimą, *<br>
<sup><span class="auto-style8"> 31</span></sup> kurį tu prirengei visų tautų 
  akivaizdoje: </p>
<sup><span class="auto-style8">32</span></sup> šviesą 
  pagonims apšviesti *<br>ir tavosios Izraelio tautos garbę.

<div class="GD"></div>
 <p><span class="auto-style8">Prieg.</span> Gelbėk mus, Viešpatie, budinčius, sergėk miegančius,
  <br>kad budėtume su Kristumi ir ramiai ilsėtumės.</p>
  <p><span class="auto-style13">Malda</span></p>
  <p>Duok mums, visagali Dieve, taip vienytis su tavo 
  Sūnaus kančia ir mirtimi, kad būtume verti su juo prisikelti naujam gyvenimui. 
  Jis gyvena ir viešpatauja per amžius.</p>
  <p>Visagalis Viešpats tesuteikia mums ramią naktį ir šventą mirtį.<br>
  <span class="auto-style8">A.&nbsp;</span> Amen.</p>
<p align="center" class="auto-style3">
	<strong>Švč. Mergelės Marijos <br />
	baigiamieji priegiesmiai</strong></p>

	<p align="left" class="auto-style8">Pabaigoje giedamas arba kalbamas vienas iš Švč. Mergelės Marijos priegiesmių.</p>
		<p class="auto-style14">
		Maloningoji Atpirkėjo Motina,<br />
	visuomet atviri Dangaus vartai ir Jūrų žvaigžde!<br />
	Ateik į pagalbą žmonėms:<br />
		jie klumpa, bet stengiasi keltis.<br />
	Viso pasaulio nuostabai pagimdei savo šventąjį Kūrėją!<br />
	Tu Mergelė buvai ir pagimdžiusi likai,<br />
	Gabrieliaus lūpomis pasveikinta,<br />
	pasigailėk nusidėjėlių.
		</p>
	<p align="left" class="auto-style8">Arba:</p>
		<p class="auto-style14">
		Dangaus Karaliene šviesioji,<br />
		angelų Valdove prakilnioji,<br />
		gėrio šaknį išdaiginus,<br />
		žemei šviesą sugrąžinus.<br />
		<br />
		Tu Mergelė garbingiausia,<br />
		džiūgauki, visų gražiausia,<br />
		būk sveika, o nuostabioji,<br />
		Kristų melsk už mus, meilioji.		
		</p>
	<p align="left" class="auto-style8">Arba:</p>
		<p class="auto-style14">
		Sveika, Karaliene, gailestingumo Motina,<br />
		mūsų gyvybe, paguoda ir viltie, sveika!<br />
		Tavęs šaukiamės, ištremtieji Ievos vaikai,<br />
		tavęs ilgimės, verkdami ir vaitodami<br />
		šiame ašarų klonyje.<br />
		<br />
		Todėl tu, mūsų Užtarėja,<br />
		savo gailestingas akis į mus atkreipki<br />
		ir Jėzų, garbingą, mylimąjį Sūnų,<br />
		mums po šios tremties parodyk.<br />
		O geroji, o malonioji, o mieliausioji Mergele Marija!
		</p>
	<p align="left" class="auto-style8">Arba:</p>
		<p class="auto-style14">
		Tavo apgynimo šaukiamės,<br />
		šventoji Dievo Gimdytoja!<br />
		Mūsų maldų neatmeski mūsų reikaluose,<br />
		bet nuo visokių pavojų mus visados gelbėk.<br />
		<br />
		Mergele garbingoji ir palaimintoji,<br />
		mūsų Valdove, mūsų Tarpininke, mūsų Užtarėja,<br />
		su savo Sūnumi mus sutaikink,<br />
		savo Sūnui mus paveski,<br />
		savo Sūnui mus atiduoki!
		</p>



